# Proposte di eventi in CloudGen Verona 

Questo repository viene utilizzato per gestire le proposte di eventi in [CloudGen Verona](https://cloudgen.it).
Gli argomenti proposti possono essere sia di tipo tecnico, dallo sviluppo alla gestione sistemistica al devops, fino ad arrivare alla gestione del lavoro e di tutti gli argomenti affini.
Molto ben accetti casi di studio, prototipi o esperienze lavorative.
No sono vincolanti linguaggi di programmazione specifici come il C#, però la community tratta principalmente di tematiche backend.

Una volta proposto un argomento, viene avviata una discussione con le persone interessate ad esso, per organizzare insieme un evento.

### Aiuto! Non conosco Git e GitHub, come faccio ad inviare proposte e partecipare?

Niente panico! :) Non devi assolutamente conoscere *Git* o *GitHub* per partecipare.  
Puoi usare il sito semplicemente come un forum, in cui aprire una nuova discussione o commentare quelle già esistenti.

L'unica sezione del sito che ci interessa è quella delle [Issues](https://github.com/CloudGenVR/eventi/issues), attraverso cui gestire la discussione:
- quando vuoi inviare una proposta per un talk, basta che crei una nuova *Issue*.
- quando vuoi partecipare ad una discussione, puoi commentare una *Issue*.

### Ok, come funziona la gestione delle proposte e l'organizzazione degli eventi?

Il meccanismo funziona in questo modo:

#### Invio della proposta

1. Chiunque voglia proporre una o più sessioni per un evento, può creare un *Issue* (un "ticket") in [questa pagina](https://github.com/CloudGenVR/eventi/issues).  

1. L'argomento proposto può riguardare qualsiasi tema relativo alla realizzazione di software: sviluppo (backend principalmente), design, project management, imprenditoria, ...

1. Nel testo del ticket cerca di fornire più indicazioni possibili, ad esempio: tipo di formato della sessione o dell'evento, se ti proponi come speaker o vorresti discutere con altri dell'argomento, se hai delle indicazioni o restrizioni logistiche (es. orari) e così via.

1. Possono fare proposte anche persone al di fuori della community *Cloudgen* e non residenti nel veneto, l'importante è che poi l'evento si svolga a Verona e venga organizzato dal direttivo di Cloudgen.

1. Non è necessario che chi propone un evento faccia da speaker: si può buttare là un argomento e vedere se altre persone raccolgono l'invito a parlarne e confrontarsi su di esso, oppure insieme si può trovare uno speaker. Il direttivo di Cloudgen si propone di aiutare gli speaker alla prime armi facendo da co-speaker.

1. Ogni tipo di sessione è ammessa: quelle "classiche", con speaker che parla ad un pubblico o dei workshop pratici, oppure una discussione tra persone che vogliono confrontarsi con un argomento. O perché no, si può proporre anche di fare un evento di tipo "unconference", in cui gli argomenti specifici saranno poi scelti dai partecipanti.

1. Una volta inviata la proposta, noi del direttivo gli assoceremo eventualmente delle label per indicarne al meglio lo stato. Ad esempio, con delle label potremmo evidenziare il fatto che l'argomento è stato proposto, ma va cercato uno speaker.

#### Commenti alla proposta

Una volta inviata una proposta, chiunque può commentarla, per chiedere eventuali chiarimenti o far evolvere la discussione e magari creare un evento ancora più bello :)
Ovviamente più proposte di sessioni legate da un filo conduttore potrebbero essere accorpate in un unico evento.

#### Scelta delle proposte per le quali organizzare un evento

A differenza di altri meccanismi di c4p (Call 4 Paper), abbiamo deciso di utilizzare un criterio **diverso** dalla votazione per decidere quali possano essere quelle più interessanti, e quindi da organizzare come evento.  

Ogni argomento può diventare un bell'evento, molto utile per qualcuno, anche se i partecipanti dovessero essere pochi: anzi, a volte le discussioni migliori vengono fuori proprio quando si è il "giusto" numero.

Per questo motivo, il criterio con cui le proposte verranno scelte per diventare evento, sarà quello della loro **utilità**.

CloudGen Verona è una community costituita da persone tutte allo stesso livello, perciò da tempo incita i suoi partecipanti a diventare essi stessi speaker di eventi, in modo tale che non siano sempre le stesse persone a prendersene carico.
Perciò, chiunque sarà interessato ad uno degli argomenti proposti, avrà massimo interesse a far sì che venga fatto un evento su di esso. E quale modo migliore garantirebbe tale risultato, se non impegnandosi in prima persona ad organizzare l'evento?

Quindi saranno i partecipanti interessati alle proposte che, invece di votare per indicare la loro approvazione, si dovranno proporre come organizzatore dell'evento. Non vi preoccupate della difficoltà del compito: non è così difficile, e noi di CloudGen Verona vi aiuteremo dandovi le indicazioni del caso. 
